---
layout: '../layouts/MDLayout.astro'
title: O stronie
section: impressum
subsection: none
---

Czym ma być ta witryna? Najkrótszą odpowiedzią jest, że..., hmm, wieloma rzeczami. Wszystkim w miarę możliwości i wszystkim po trochu. Jest to strona prywatna czyli są tu rzeczy, które ja uważam za interesujące i mogące być przydatne innym. Nie ma jakiejś konkretnej linii wiodącej. Stąd rozbicie na trzy niemające ze sobą związku części: turystyka, IT (dawniej mówiło się: webmastering) i tzw. "różne".

Są to jednocześnie:

 - opublikowane notatki
 - przywrócenie mojej dawnej strony www
 - reklama
 - nawiązanie kontaktu
 - etc...

W Turystyce dział niemiecki w opublikowanym zakresie jest kompletny, może dodam jakieś miasta, czy może zarys politycznej historii Niemiec, na pewno lepsze zdjęcia. Ale to co jest to i tak za dużo, kto ma tyle czasu, żeby to czytać. Mam pomysł na serię artykułów o Berlinie i Dreźnie ale to tylko jeśli będę miał czas, żeby je napisać. Może teraz pora na Budapeszt, Wiedeń, Pragę i Paryż. Póki co Praga i Czechy są w opracowaniu.

IT początkowo to były głównie Drupal, Mediawiki, WordPress i CSS. Do tego stara strona o XHTML i CSS2 oraz artykuł o kryptografii. Postanowiłem jednak całość czasu nauki przeznaczyć na JavaScript, React i Gatsby'ego. Dlatego część JS staje się najważniejsza.

Dział trzeci, prywatny, jak widać z braku czasu składa się głównie z dwóch zestawów odnośników, które zebrałem lurkując na Facebooku grupy związane z językiem niemieckim (którego się uczę) i francuskim (którego chciałbym się zacząć uczyć).

Ponadto:

 - Nie biorę odpowiedzialności za zastosowanie jakiejkolwiek zawartej tu informacji.
 - Jestem autorem całej treści tej witryny (chyba że wyraźnie zaznaczyłem że jest inaczej).
 - Użyłem zdjęć własnych, oznaczonych jako public domain, oraz starych map mających ponad 70 lat.
 - Starałem się nie naruszyć niczyich dóbr, jeśli jednak uważasz inaczej - proszę o kontakt.

Pierwsza wersja powstała na [Drupalu](https://www.drupal.org/) w 2018. Potem przeniosłem całą treść na [Gatsby'ego](https://www.gatsbyjs.com/) (data instalacji na Netlify: 22 października 2020). Trochę w pośpiechu bo jednocześnie opuszczałem dawny hosting (cyber_Folks). Był to mój pierwszy poważniejszy kontakt z Gatsbym. W tzw. międzyczasie, od stycznia do maja 2021, przeniosłem na tę stronę cały blog wojenny Festung Breslau 1945.

Trzecia wersja strony wylądowała na Netlify 5 lipca 2021. Także Gatsby, ale tym razem treść zawarta jest w plikach .mdx w jednym katalogu, a cała strona ma o wiele prostszą strukturę, co jest o wiele łatwiejsze do utrzymania i rozwoju. Ponadto nie ma global styles, zastosowanie stylów globalnych ma sens tylko w małych stronkach o jednolitym wyglądzie. Użyłem styled components.

Pzy okazji uruchomiłem blog i do września 2021 wrzuciłem dwie serie wpisów: Hello, Gatsby! (oczywiście! 7 wpisów) oraz Das ist Enigma (12 wpisów). Blog będzie kontynuowany, aczkolwiek - o czym na końcu - z Gastbym sprawa jest niestety zamknięta.

19 stycznia 2022 upgrade do czwartej wersji Gatsby'ego. Łatwe przeniesienie treści dzięki temu, że wszystko jest logicznie poukładane. Przy okazji ruszyła kolejna edycja bloga Festung Breslau 1945 z nowymi funkcjami.

Styczeń 2023 Gatsby v5. Lepszy design i docelowo wymiana kodu na TypeScript.

2023 był to również rok, kiedy rozwój Gatsby'ego się ostatecznie zatrzymał. Pozostanie przy tym frameworku to było grzęźnięcie w dług technologiczny, a także pominięcie okazji - i to jest dużo ważniejsze! - do poznania jakiegoś lepszego, wciąż rozwijanego narzędzia. Trochę się zastanawiałem nad NextJS, ale finalnie wybór padł na [Astro](https://astro.build/). W grudniu 2024 przerzuciłem całą treść na Astro i 15 stycznia 2025 wrzuciłem to na Netlify, zastępując dotychczasową instalację.

Co dalej? Jak zwykle to samo:

 - Zróżnicowanie designu poszczególnych działów, lepsza organizacja treści.
 - W końcu przepisanie tych staroci sprzed 20 lat.
 - Wdrożenie Web Accessibility.
 - UI, SEO, design, część ilustracyjna...
 - ... treść, więcej treści, a lot of treść